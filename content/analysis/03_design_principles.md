---
Title: Analys kmom06
Description: Analys for kmom06
Template: kmom
---

Utvärdera designprinciper som webbplatser använder sig av (v2)
=======================

I denna uppgiften analyserar jag 3 personsidor och analysera kring de designprinciper som används samt annat tongivande för designen i deras webbplats.
Därefter ska jag genomföra samma analys på min egna portfolio webbplats.

Urval
-----------------------
Jag tittade efter en topplista på bästa personliga webbplatser och valde 3 stycken som jag tyckte var intressanta. De är ganska olika men är alla personsidor.

https://www.rhiannonnavin.com/

http://www.ximenavengoechea.com/

https://www.kristenleecalligraphy.com/

Metod
-----------------------
Jag observerar webbplatsen som ska analyseras och använder mig utav webbplatsen https://www.canva.com/learn/design-elements-principles/ för att hitta olika designprinciper. Jag använder mig också av youtube spellistan https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU för samma syfte.



Resultat
-----------------------
https://www.rhiannonnavin.com/

Mål och syftet för denna webbplatsen är att ge information om Rhiannon Navin som författare och göra reklam för hennes bok. Webbplatsen har också som syfte att försöka få besökaren att gå med i organisationer mot vapen i USA samt att få besökaren att bli medlem till hennes newsletter.

Jag tycker att webbplatsen är ganska minimalistisk faktiskt, den utnyttjar whitespace väldigt mycket. Färgpaletten är också väldigt sparsam med bara vitt och rött som accentfärg.  

Webbplatsen känns väldigt ren och luftig när jag tittar på den. Det första man ser på webbplatsen centrerat är de två "Only Child" böckerna och webbplatsen ser seriös och professionell ut vilket gynnar syftet, eftersom boken handlar om allvarliga ämnen samt organisationerna som Rhiannon Navin uppmanar läsarna att bli medlemmar i.

Den första uppenbara designprincipen som jag ser är symmetri med navbaren till både höger och vänster om "Rhiannon Navin", de två böckerna på vardera sida av citatet och all text mellan böckerna och navbaren. En annan designprincip som webbplatsen har stor fokus på är typografi, vilket känns passande med tanke på att det är en författare. Det används flera olika font-familys beroende på textens syfte såsom din-condensed-web; till navbar, proxima-nova; till hennes namn och viss brödtext om författaren samt kort om boken och den känns lite lättare för mig än adobe-garamond-pro; som ser väldigt stark och seriös ut vilket används för citat. Det används också balans på webbplatsen vilket uppnås genom flex griddet och balans känns väldigt kopplat till symmetri också vilket gör att det passar bra.

De andra undersidorna på hennes webbplats har samma designprinciper faktiskt. De är mest tydliga på första sidan dock, den ser utan tvekan bäst ut och ett problem på webbplatsen är att färgen där man ska skicka in email adressen är kamouflerad pga dess vita färg.

http://www.ximenavengoechea.com/

Mål och syftet för Ximenas webbplats är att ge information om henne sanmt böcker som hon har skrivit och andra tjänster som hon erbjuder såsom konsult och att prata för en konferens.

Det första jag noterar när jag besökte webbplatsen var att den var väldigt minimalistisk och använder sig mycket av whitespace. Förstasidan ser ut som den är handgjord i dess design där texten är lite på sniskan.

Jag tycker att webbplatsen försöker att se ut som den är kreativ och unik vilket skulle representera Ximena eftersom hon verkar vara en väldigt kreativ person med många förmåger vilket gör henne ganska unik.

Designprincipen som är mest noterbar är "randomness" vilket är tydligt med designen som försöker att uppfattas som lite slarvig. Färg är en annan designprincip som används ganska mycket i det lilla content som det finns på webbplatsen såsom "rubriken" längst upp som är röd vilket gör den oundviklig och #FDD0E0 som används för att skapa fokus på specifika ord i hennes text. Typografin är något som skiljer sig väldigt åt på webbplatsen och finns flera olika såsom "brandon-grotesque", "proxima-nova" och "ratio".

Designprinciperna är annorlunda på vissa av hennes undersidor som t ex undersidan för consulting och contant som ser mycket mer allvarliga ut och har inga inslag av randomness, dock är alla ganska minimalistiska.  

https://www.kristenleecalligraphy.com/

Webbplatsens syfte och mål är att göra reklam för Kristen Lee Calligraphy and Fine Art vilket är en modern kalligrafi och hand lettering samt "photo realism portrait art".

Eftersom det är en webbplats som är anpassad för en person som skapar fine art är det inte förvånande att webbplatsen har 2 stora bilder som vardera täcker hela skärmen. Denna webbplats är också minimalistisk även fast bilderna är stora så är det inte mycket annat på webbplatsen, bara logot med namnet, navbar och footer samt ett citat under vardera bild.

Kristen Lees webbplats tycker jag fungerar väldigt väl eftersom den har ett ganska lyxigt utseende vilket speglar bra till en webpblats för fine art. Allt från typografin, bilderna och den minimalistiska designen gör att det allt hänger ihop väldigt bra och ser stiligt ut enligt mig.

Symmetri är en designprincip som jag först tänker på när jag besöker denna webbplatsen vilket jag uppskattar eftersom det ger en känsla av harmoni. En annan viktig designprincip som jag noterade på webbplatsen var deras val of typografi där Rubik används (dock används det en annan stil på "Find Me Here" som är en bild...) och den passar in utmärkt på webbplatsen tycker jag, den har precis samma känsla som resten av webbplatsen.

De andra undersidorna på webbplatsen har generellt ungefär samma design. Det är dock att bilderna inte alls är lika stora som på hemsidan vilket gör att texten också är placerad på ett annorlunda sett.


Analys
-----------------------
Tyvärr så var jag begränsad av antal meningar så jag kunde inte gå igenom så många designprinciper som jag hade velat. Dock kom jag fram till att webbplatser verkar ha ganska stor fokus på typografi vilket jag inte har tänkt på innan speciellt mycket. Speciellt på webbplatser som dessa som är personsidor där de alla använder väldigt olika typografier beroende på hur de är personligen samt syfte med webbplatsen. Att alla webbplatser också använder sig utav en minimalistisk design vilket jag tror underlättar för att skapa bra symmetri på webbplatsen vilket skapar harmoni. Alla sidorna använder sig av mycket whitespace också. Om jag skulle sammanfatta alla webbplatserna skulle jag säga att "less is more" är ett begrepp som passar in bra för dem.

http://www.student.bth.se/~macf18/dbwebb-kurser/design/me/portfolio/

Min webbplats är färgglad, dock med ett monokromt färgschema. Den utnyttjar whitespace för att se ut som webbplatsen är rymlig.

Jag tycker att webbplatsen fungerar bra för sitt syfte även om den inte alls ser ut som en professionell webbplats. Förutom att webbplatsen ger en känsla att den är gjord av en nybörjare tycker jag att den ger en käsla av liv, harmoni och natur pga webbplatsens färgpalett.

Som sagt är färgen som används på webbplatsen väldigt noterbar som designprincip med dess grön baserat monokromt färgschema. Utöver det är harmoni också något som jag har försökt sträva efter på min webbplats och som jag tycker fungerar bra på den. Allt hänger ihop ganska bra och ser harmoniskt ut vilket den gröna färgen hjälper att ge en känsla av dessutom.

De andra undersidorna har också samma designprincip på min webbplats vilket är med mening. Annars tyckte jag att min webbplats hade känts för annorlunda från sida till sida.

Jag hade nog kunnat göra webbplatsen lite mer minimalistisk speciellt på mitt "main" content. Jag hade dessutom kunnat försöka göra min typografi lite mer personlig, dock har jag väldigt svårt att kunna avgöra bästa typografin för mig...

Denna gången väljer jag att inte göra någon uppdatering än eftersom jag är generellt sett ganska nöjd med min webbplats. Framöver gör jag det kanske!


Referenser
-----------------------
https://www.canva.com/learn/design-elements-principles/

https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU


Övrigt
-----------------------

Mattias Berg
